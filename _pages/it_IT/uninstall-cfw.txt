---
title: "Disinstallare il CFW"
---

{% include toc title="Indice" %}

### Lettura necessaria

In questa sezione verrà spiegato come rimuovere completamente il CFW dalla tua console, boot9strap e Luma3DS inclusi, per riportarla al suo stato iniziale.

Se dovessi incontrare problemi con la tua installazione del CFW, seguire le istruzioni indicate in questa sezione non servirà a risolverli. Un'idea migliore sarebbe chiedere aiuto (in inglese) nel [canale Discord Nintendo Homebrew](https://discord.gg/MWxPgEp).
{: .notice--danger}

Non sarà più possibile utilizzare i giochi non firmati (in quanto illegittimi), ma potranno essere eliminati manualmente prima delle prossime operazioni tramite la sezione Gestione dati nelle Impostazioni della console. Puoi usare un [save manager](https://github.com/FlagBrew/Checkpoint/releases/latest) per fare un backup dei salvataggi di questi giochi.

Se hai modificato file di sistema importanti (come il menu HOME, o il necessario per sbannare la console, ecc.), rimuovere il CFW BRICKERÀ la console! Assicurati di seguire tutte le sezioni di questa pagina.
{: .notice--danger}

Tieni presente che se hai altri file payload oltre a `GodMode9.firm` nella cartella `/luma/payloads/` della tua scheda SD, per seguire le istruzioni riportate dovrai avviare la console tenendo (Start); apparirà un "menu chainloader" dove dovrai selezionare "GodMode9" tramite il D-Pad e il pulsante (A). 

### Cosa serve

* L'ultima versione di [GodMode9](https://github.com/d0k3/GodMode9/releases/latest)
* L'ultima versione di [DSiWare Uninstaller](https://github.com/MechanicalDragon0687/DSiWare-Uninstaller/releases/latest)
* [safety_test.gm9]({{ base_path }}/gm9_scripts/safety_test.gm9)

### Istruzioni

#### Sezione I - Preparazione
1. Spegni il tuo 3DS
1. Inserisci la scheda SD nel tuo computer
1. Copia il file `GodMode9.firm` dall'archivio `.zip` di GodMode9 dentro la cartella `/luma/payloads/` della tua scheda SD
1. Copia la cartella `gm9` presente nell'archivio `.zip` di GodMode9 nella directory principale della tua scheda SD
1. Copia il file `DSiWareUninstaller.3dsx` nella cartella `/3ds/` della tua scheda SD
1. Copia il file `safety_test.gm9` nella cartella `/gm9/scripts/` della tua scheda SD
1. Reinserisci la scheda SD nella tua console

#### Sezione II - Test Modalità DS
Lo scopo di questa sezione è verificare se le applicazioni integrate in modalità DS continueranno a funzionare dopo la rimozione del CFW. Se salti questa parte, la modalità DS o le sue funzionalità potrebbero rimanere inaccessibili finché non avrai reinstallato un CFW.

##### Test Impostazioni di collegamento DS
1. Accendi la console
1. Avvia l'applicazione Impostazioni della console
1. Vai su `Impostazioni Internet` -> `Connessioni Nintendo DS`, quindi seleziona OK
1. Dovrebbe avviarsi il menu Configurazione Nintendo Wi-Fi Connection
  + Se la console visualizza la versione giapponese di Flipnote Studio, uno schermo nero o un messaggio di errore, il test è fallito
1. Spegni il tuo 3DS

##### Test Modalità download DS
1. Accendi la console
1. Avvia l'applicazione "Modalità download" (![]({{ "/images/download-play-icon.png" | absolute_url }}){: height="24px" width="24px"})
1. Seleziona "Nintendo DS"
1. Se la console ora mostra la scritta "Scarica software tramite il download DS.", il test ha avuto successo
  + Se la console visualizza la versione giapponese di Flipnote Studio, uno schermo nero o un messaggio di errore, il test è fallito
1. Spegni il tuo 3DS

Se uno di questi test non è riuscito, la modalità DS, la Modalità download DS e/o le impostazioni di collegamento DS potrebbero essere inaccessibili al termine della rimozione del CFW! Dovresti [riparare la modalità DS](troubleshooting#dsi--ds-functionality-is-broken-after-completing-the-guide) prima di continuare.
{: .notice--warning}

#### Sezione III - Test di Sicurezza
Lo scopo di questa sezione è quello di verificare che la console si avvii e che le funzioni di sistema critiche, come le Impostazioni della console e la tastiera, funzioneranno dopo la rimozione del CFW. **Se salti questa sezione, potresti BRICKARE la tua console!**

1. Premi (Start) e accendi la console continuando a tenerlo premuto. Verrà avviato GodMode9
1. Se ti viene richiesto di creare un backup dei file essenziali, premi (A) per accettare, e al termine di nuovo (A) per proseguire
1. Se ti viene chiesto di reimpostare la data e l'ora dell'RTC, premi (A) per farlo, poi imposta la data e l'ora, infine premi (A) per continuare
  + Tieni presente che in tal caso dovrai anche reimpostare data ed ora anche nelle Impostazioni della Console al termine della guida
1. Premi il pulsante HOME per far apparire il menu delle azioni
1. Seleziona "Scripts..."
1. Seleziona "safety_test"
1. Leggi il testo a schermo e premi (A) per continuare
1. Dovrebbe avviarsi il normale menu HOME del 3DS (i temi custom non sono rilevanti in questo momento). In tal caso, prosegui con le istruzioni
  + Se non si avvia il normale menu HOME del 3DS (schermata nera, schermata di errore, ecc.), disinstallare il CFW **BRICKERÀ LA TUA CONSOLE!** 
1. Avvia l'applicazione Impostazioni della console
	+ Se la console si blocca, il test è fallito
1. Seleziona "Impostazioni generali"
1. Seleziona "Profilo"
1. Seleziona "Nickname"
1. Se puoi inserire un nuovo nome utente, il test ha avuto successo
	+ Se la tastiera non viene visualizzata, la schermata rimane ferma o la console si blocca, il test è fallito
1. Spegni il tuo 3DS

Se NON si avvia il normale menu HOME 3DS, le Impostazioni della console e/o la tastiera sono inaccessibili, **NON PROSEGUIRE con queste istruzioni**! Entra nel [canale Discord di Nintendo Homebrew](https://discord.gg/MWxPgEp) (in Inglese) per richiedere assistenza.
{: .notice--danger}  

#### Sezione IV - Backup della NAND

1. Premi (Start) e accendi la console continuando a tenerlo premuto. Verrà avviato GodMode9
1. Premi il pulsante HOME per far apparire il menu delle azioni
1. Seleziona "Scripts..."
1. Seleziona "GM9Megascript"
1. Seleziona "Backup Options"
1. Seleziona "SysNAND Backup"
1. Premi (A) per confermare
  + Questo processo durerà un po'
  + Se si verifica un errore, assicurati di avere nella scheda SD almeno 1.3GB liberi
1. Premi (B) per ritornare al menu principale
1. Seleziona "Exit”
1. Premi il pulsante HOME per far apparire il menu delle azioni
1. Seleziona "Poweroff system" per spegnere la console

#### Sezione V - Rimozione di contenuti illegittimi
Questa sezione rimuoverà contenuti illegittimi, come homebrew e backup di giochi. Se hai dati di salvataggio che desideri mantenere, eseguine il backup con un gestore di salvataggi prima di continuare!
{: .notice--warning}

1. Accendi la console
1. Avvia l'applicazione Impostazioni della console
1. Apri Gestione dati -> Nintendo 3DS -> Software
1. In questa lista di software, elimina qualunque contenuto non Nintendo che hai installato usando un CFW
  + Sono compresi programmi comuni come FBI, Anemone3DS, Luma Updater, Homebrew Launcher, Checkpoint, e altri software, compresi giochi e titoli che *non* hai installato tramite eShop
1. Entra in Gestione dati -> DSiWare
1. In questa lista di software, elimina qualunque contenuto non Nintendo che hai installato usando un CFW
  + Sono compresi software come TWiLightMenu++, e tutti i giochi e i titoli che *non* hai installato tramite eShop
  + La mancata rimozione di tutti i software relativi al CFW dalle sezioni 3DS e DSiWare prima della disinstallazione del CFW potrebbe dare problemi all'accesso del menu Gestione dati dopo la sua disinstallazione
1. Esci da Impostazioni della console
1. Avvia l'applicazione "Modalità download" (![]({{ "/images/download-play-icon.png" | absolute_url }}){: height="24px" width="24px"})
1. Attendi finché non vedrai i due pulsanti
1. Premi simultaneamente i pulsanti (L) + (Giù) + (Select) per aprire il menu di Rosalina
1. Seleziona "Miscellaneous options"
1. Seleziona "Switch the hb. title to the current app."
1. Premi (B) per continuare
1. Premi (B) per tornare al menu principale di Rosalina
1. Premi (B) per uscire dal menu di Rosalina
1. Premi il pulsante HOME, quindi chiudi l'applicazione "Modalità download"
1. Avvia l'applicazione "Modalità download"
1. La console dovrebbe ora avviare l'Homebrew Launcher
1. Avvia DSiWare Uninstaller dalla lista degli homebrew disponibili
1. Segui le istruzioni e permetti al programma di disinstallare 
1. Al termine, esci dall'Homebrew Launcher e spegni la console

#### Sezione VI - Formattare la Console
Questa sezione garantirà che tutti i ticket illegittimi vengano rimossi, consentendo all'eShop di funzionare normalmente. Verranno rimossi tutti i contenuti del 3DS e verrà fatto log out dal tuo NNID. Tieni presente che la chiave di crittografia della tua console verrà ricreata, per cui qualunque dato preesistente diventerà inaccessibile, anche se manterrai un backup della tua scheda SD.

1. Accendi la console
1. Avvia l'applicazione Impostazioni della console
1. Vai su Impostazioni generali -> procedi fino all'ultima pagina -> Formattazione
1. Segui le istruzioni per formattare il tuo 3DS


#### Sezione VII - Lanciare lo Script di Disinstallazione
Questa è la tua ultima occasione per verificare che tutti i controlli di sicurezza precedentemente indicati siano stati seguiti! Assicurati di aver seguito tutte le sezioni di questa pagina, **in particolare** la `Sezione III - Test di Sicurezza`, prima di continuare.
{: .notice--warning}

1. Premi (Start) e accendi la console continuando a tenerlo premuto. Verrà avviato GodMode9
1. Premi il pulsante HOME per far apparire il menu delle azioni
1. Seleziona "Scripts..."
1. Seleziona "GM9Megascript"
1. Seleziona "Hax Options"
1. Seleziona "Un-install Hax"
1. Quando richiesto, premi (A) per procedere
1. Premi il pulsante (A) per sbloccare i permessi di scrittura di terzo livello su SysNAND, quindi inserisci la combinazione di tasti richiesta a schermo
1. Premi il pulsante (A) per continuare
1. Premi (B) per ritornare al menu principale
1. Seleziona "Exit"
1. Se richiesto, premi (A) per ritirare le autorizzazioni di scrittura
1. Premi (Start) per riavviare la console

___

Il custom firmware è stato rimosso dalla tua console.
{: .notice--success}

Ora puoi rimuovere qualsiasi file o cartella presente nella directory principale della tua scheda SD che *non* siano le cartelle `Nintendo 3DS`, `DCIM` o `private`.
{: .notice--info}

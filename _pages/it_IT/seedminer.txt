---
title: "Seedminer"
---

{% include toc title="Indice" %}

I metodi basati su Seedminer sono stati sostituiti da procedimenti più semplici e sicuri. Ritorna a [Cominciamo!](get-started) a meno che non ci siano motivi legittimi per cui tu debba seguire questa pagina (come dei tasti dorsali non funzionanti).
{: .notice--warning}

### Lettura necessaria

Per installare boot9strap nella tua console, ne ricaviamo la sua chiave di crittografia univoca.

Utilizzeremo perciò un'applicazione chiamata Seedminer per calcolare la chiave di criptazione (`movable.sed`) dei DSiWare della tua console. Useremo quindi questa chiave per decriptare un'applicazione DSiWare compatibile, per poi iniettarci un exploit che eseguirà il nostro codice (il tipo di exploit dipenderà dalla regione della tua console).

Se questa chiave fosse completamente casuale, la chiave di criptazione sarebbe impossibile da calcolare con l'hardware correntemente disponibile. Per fortuna, la prima metà (`movable_part1.sed`) è matematicamente correlata al Codice Amico della tua console, e questo ci permette di infrangere la sua sicurezza. Per ulteriori informazioni sul funzionamento di Seedminer, è possibile consultare [questa presentazione](https://zoogie.github.io/web/34⅕c3).

Questo metodo utilizza una scheda grafica di fascia alta per eseguire i calcoli necessari. Verrà usato un sito web gestito da volontari per assisterti in questo metodo.

### Istruzioni

#### Sezione I - Preparazione

1. Inserisci la scheda SD nel tuo computer
1. Entra nella cartella `Nintendo 3DS` della tua scheda SD
1. Copia la stringa di 32 caratteri del nome della cartella presente dentro il Nintendo 3DS
  + Non entrare in ulteriori cartelle
  + Se vedi più cartelle con nomi lunghi e casuali dentro `Nintendo 3DS`, senza aprire altre cartelle esegui le seguenti operazioni:
  + Rinomina la cartella `Nintendo 3DS` in `BACKUP_Nintendo 3DS`
  + Reinserisci la tua scheda SD nella console, e accendila
  + Attendi che la console generi i dati nella scheda SD
  + Spegni la console e reinserisci la scheda SD nel tuo computer
  + Entra nella cartella `Nintendo 3DS` della tua scheda SD
  + Copia la stringa di 32 caratteri del nome della cartella qui presente
  + Elimina la cartella `Nintendo 3DS`
  + Rinomina la cartella `BACKUP_Nintendo 3DS` in `Nintendo 3DS`
1. Incolla la stringa di 32 caratteri in un documento che potrai consultare più avanti
  + Il nome di questa cartella è il tuo "ID0"
1. Accendi la console
1. Accedi alla lista di amici (l'[icona con un viso arancione]({{ "/images/friend-list-icon.png" | absolute_url }}) nella riga superiore del menu HOME)
  + Se riscontri un errore e vieni rimandato al menu principale, o devi creare un nuovo Mii o la console non può connettersi ai server Nintendo (a causa di un ban o per problemi di connettività)
1. Sul tuo profilo Mii cerca il "Codice Amico" sullo schermo superiore

#### Sezione II - Seedminer

1. Avvia [Bruteforce Movable](https://seedminer.hacks.guide/) sul tuo computer
  + Questo sito permette il recupero automatico del file `movable_part1.sed` (utilizzando una console 3DS fittizia) e la decriptazione della chiave DSiWare della tua console (utilizzando Seedminer tramite il computer di un volontario)
  + Se il sito non funziona, entra nel [canale Discord di Nintendo Homebrew](https://discord.gg/MWxPgEp) (in Inglese) per richiedere assistenza
1. Inserisci il Codice Amico della tua console (senza spazi o trattini) nel campo "Your friend code"
1. Incolla i 32 caratteri della cartella nel campo "Your ID0"
  + Non inserire l'ID0 a mano. Assicurati che l'ID0 sia stato inserito correttamente copiandolo e incollandolo da dove l'hai salvato nella sezione precedente
1. Seleziona "Go"
  + Se il sito passa direttamente al punto 4, scarica il tuo file `movable.sed` e prosegui con la sezione successiva
1. Quando richiesto, usa il pulsante "Registra Amico" sulla tua console per aggiungere il codice amico della console 3DS fittizia
1. Attendi l'aggiornamento del sito
  + Se la pagina non si aggiorna da sola, attendi qualche minuto prima di ricaricarla manualmente una singola volta
1. Quando il sito avrà finito di elaborare le informazioni, potrai continuare premendo "Continue" o effettuare le operazioni su un altra console con "Do another device". Premi il pulsante verde "Continue"
1. Attendi il termine del processo
  + Potrebbe terminare in poco tempo (anche meno di cinque minuti) o impiegarci anche mezz'ora
  + Durante questo processo, il bot potrebbe non visualizzarsi sul tuo 3DS. Fintantoché il sito si aggiorna, non sarà un problema
  + Se dopo mezz'ora non è successo, nulla, entra nel [canale Discord di Nintendo Homebrew](https://discord.gg/MWxPgEp) (in Inglese) per richiedere assistenza
1. Al termine del processo, scarica il tuo file `movable.sed` dal sito
  + Conserva questo file in quanto ti servirà nelle pagine successive

___

#### PicHaxx + universal-otherapp (Consigliato)

Questo metodo usa Seedminer per servirsi ulteriormente del tuo file `movable.sed` e scrivere un file di salvataggio personalizzato per Pokémon Picross, che può essere utilizzato in congiunzione a universal-otherapp per installare un custom firmware.

È quindi richiesta l'applicazione Pokémon Picross (gratuita sull'eShop), per cui è necessario l'accesso all'eShop e un 3DS di regionalità USA, EUR, o JPN.

Prosegui con l'[Installazione di boot9strap (PicHaxx)](installing-boot9strap-(pichaxx))
{: .notice--primary}

#### BannerBomb3 + Fredtool

Seedminer utilizza il tuo file `movable.sed` per creare un backup DSiWare modificato che inganna la console ad eseguire il dump dei DSiWare di sistema.

Questo metodo è consigliato solo se per qualche motivo non sei in grado di seguire la procedura di PicHaxx + universal-otherapp.

Prosegui con [BannerBomb3](bannerbomb3)
{: .notice--warning}
